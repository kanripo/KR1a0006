# -*- mode: mandoku-view; -*-
#+TITLE: 周易
#+DATE: 2015-09-10 22:47:10.272151
#+PROPERTY: ID KR1a0006
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB01n0003-009周易-卷九.
<pb:KR1a0006_SBCK_009-1a>¶
周易&KR0003;卦第九¶
　　　　　　韓康伯注¶
昔者聖人之作易也幽贊於神明而生&KR0433;¶
(幽深也贊明也&KR0433;受命如/響不知所以然而然也)參天兩地而&KR0029;數(參竒也/兩耦也)¶
(七九陽數/六八隂數)觀變於隂陽而立卦(卦象也&KR0433;數也卦/則雷風相薄山澤)¶
(通氣擬象隂陽變化之體蓍則錯綜天地參兩之數&KR0433;極數以/定象卦備象以盡數故&KR0433;曰參天兩地而&KR0029;數卦曰觀變於隂)¶
(陽/也)&KR0036;揮於剛柔而生爻(剛柔&KR0036;散/變動相生)和順於道德¶
而理於義窮理盡性以至於命(命者生之極窮/理則盡其極也)¶
昔者聖人之作易也將以順性命之理是¶
以立天之道曰隂與陽立地之道曰柔與¶
<pb:KR1a0006_SBCK_009-1b>¶
剛(在天成象在地成形隂陽者言其氣剛柔者言其形變化/始於氣象而後成形萬物資始乎天成形乎地故天曰隂)¶
(陽地曰柔剛也或有在形而言隂陽者/本其始也在氣而言柔剛者要其終也)立人之道曰仁¶
與義兼三才而兩之故易六畫而成卦分¶
隂分陽迭用柔剛故易六位而成章(設六爻/以效三)¶
(才之動故六畫而成卦也六位爻所處之位也二四爲隂三五/爲陽故曰分隂分陽六爻升䧏或柔或剛故曰迭用柔剛也)¶
天地定位山澤通氣雷風相薄水火不相¶
射八卦相錯數往者順知來者逆(易八卦相/錯變理備)¶
(於往則順而知之/於來則逆而數之)是故易逆數也(作易以逆覩來/事以前民用)¶
雷以動之風以散之雨以潤之日以烜之¶
艮以止之兊以&KR0003;之乾以君之坤以藏之¶
<pb:KR1a0006_SBCK_009-2a>¶
帝出乎震齊乎巽相見乎離致役乎坤&KR0003;¶
言乎兊戰乎乾勞乎坎成言乎艮萬物出¶
乎震震東方也齊乎巽巽東南也齊也者¶
言萬物之絜齊也離也者明也萬物皆相¶
見南方之卦也聖人南面而聽天下嚮明¶
而治蓋耴諸此也坤也者地也萬物皆致¶
飬焉故曰致役乎坤兊正秋也萬物之所¶
&KR0003;也故曰&KR0003;言乎兊戰乎乾乾西北之卦¶
也言隂陽相薄也坎者水也正北方之卦¶
也勞卦也萬物之所歸也故曰勞乎坎艮¶
<pb:KR1a0006_SBCK_009-2b>¶
東北之卦也萬物之所成終而所成始也¶
故曰成言乎艮¶
神也者妙萬物而爲言者也(於此言神者明八/卦運動變化推移)¶
(莫有使之然者神則无物妙萬物而爲言也則雷疾風/行火炎水潤莫不自然相與爲變化故能萬物旣成也)動萬¶
物者莫疾乎風燥萬物者莫熯乎火&KR0003;萬¶
物者莫&KR0003;乎澤潤萬物者莫潤乎水終萬¶
物始萬物者莫盛乎艮故水火相逮雷風¶
不相悖山澤通氣然後能變化旣成萬物¶
也¶
乾健也坤順也震動也巽入也坎䧟也離¶
<pb:KR1a0006_SBCK_009-3a>¶
麗也艮止也兊&KR0003;也乾爲馬坤爲牛震爲¶
龍巽爲雞坎爲豕離爲雉艮爲狗兊爲羊¶
乾爲首坤爲腹震爲足巽爲股坎爲耳離¶
爲目艮爲手兊爲口乾天也故稱乎父坤¶
地也故稱乎母震一索而得男故謂之長¶
男巽一索而得女故謂之長女坎再索而¶
得男故謂之中男離再索而得女故謂之¶
中女艮三索而得男故謂之少男兊三索¶
而得女故謂之少女¶
乾爲天爲圜爲君爲父爲玉爲金爲寒爲¶
<pb:KR1a0006_SBCK_009-3b>¶
冰爲大赤爲良馬爲老馬爲&KR0484;馬爲駁馬¶
爲木果¶
坤爲地爲母爲布爲釜爲吝嗇爲均爲子¶
母牛爲大輿爲文爲衆爲柄其於地也爲¶
黒¶
震爲雷爲龍爲&KR0007;黃爲旉爲大塗爲長子¶
爲决躁爲蒼莨竹爲&KR0841;葦其於馬也爲善¶
鳴爲馵足爲作足爲的顙其於稼也爲反¶
生其究爲健爲蕃鮮¶
巽爲木爲風爲長女爲繩直爲工爲白爲¶
<pb:KR1a0006_SBCK_009-4a>¶
長爲髙爲進退爲不果爲&KR0424;其於人也爲¶
寡髪爲廣顙爲多白眼爲近利市三倍其¶
究爲躁卦¶
坎爲水爲溝瀆爲隱伏爲矯輮爲&KR0211;輪其¶
於人也爲加憂爲心病爲耳痛爲血卦爲¶
赤其於馬也爲美脊爲亟心爲下首爲薄¶
蹄爲曵其於輿也爲多&KR0780;爲通爲月爲盗¶
其於木也爲堅多心¶
離爲火爲日爲電爲中女爲甲胄爲戈兵¶
其於人也爲大腹爲乾卦爲鼈爲&KR0521;爲蠃¶
<pb:KR1a0006_SBCK_009-4b>¶
爲蚌爲&KR0027;其於木也爲科上槁¶
艮爲山爲徑路爲小石爲門闕爲果蓏爲¶
閽寺爲指爲狗爲䑕爲黔喙之属其於木¶
也爲堅多節¶
兊爲澤爲少女爲巫爲口舌爲毁折爲附¶
決其於地也爲剛鹵爲妾爲羊¶
周易序卦第十¶
有天地然後萬物生焉盈天地之間者唯¶
萬物故受之以屯屯者盈也屯者物之始¶
生也(屯剛柔始交故/爲物之始生也)物生必&KR0041;故受之以&KR0041;&KR0041;¶
<pb:KR1a0006_SBCK_009-5a>¶
者&KR0041;也物之穉也物穉不可不飬也故受¶
之以需需者飲食之道也飲食必有訟故¶
受之以訟(夫有生則有資/有資則爭興也)訟必有衆起故受之¶
以師師者衆也衆必有所比故受之以比¶
(衆起而不比則爭无由息/必相親比而後得寜也)比者比也比必有所畜¶
故受之以小畜(比非大通之道則各有所畜以相濟/也由比而畜故曰小畜而不能大也)物¶
畜然後有禮故受之以履(履者禮也禮所以適用/也故旣畜則冝用有用)¶
(則須/禮也)履而泰然後安故受之以泰泰者通¶
也物不可以終通故受之以否物不可以¶
終否故受之以同人(否則思通人人同志故/可出門同人不謀而合)與人¶
<pb:KR1a0006_SBCK_009-5b>¶
同者物必歸焉故受之以大有有大者不¶
可以盈故受之以謙有大而能謙必豫故¶
受之以豫豫必有隨(順以動者/衆之所隨)故受之以隨¶
以喜隨人者必有事故受之以蠱蠱者事¶
也有事而後可大(可大之業/由事而生)故受之以臨臨¶
者大也物大然後可觀故受之以觀可觀¶
而後有所合故受之以噬嗑(可觀則異/方合㑹也)嗑者¶
合也物不可以苟合而已故受之以賁賁¶
者飾也(物相合則須/飾以脩外也)致飾然後亨則盡矣故¶
受之以剥(極飾則/實䘮也)剥者剥也物不可以終盡¶
<pb:KR1a0006_SBCK_009-6a>¶
剥窮上反下故受之以復復則不&KR0301;矣故¶
受之以无&KR0301;有无&KR0301;然後可畜故受之以¶
大畜物畜然後可飬故受之以頥頥者飬¶
也不飬則不可動故受之以大過(不飬則不/可動飬過)¶
(則/厚)物不可以終過故受之以坎坎者䧟也¶
(過而不已/則䧟沒也)䧟必有所麗故受之以離離者麗¶
也(物窮則變極䧟/則反所麗也)¶
有天地然後有萬物有萬物然後有男女¶
有男女然後有夫婦有夫婦然後有父子¶
有父子然後有君臣有君臣然後有上下¶
<pb:KR1a0006_SBCK_009-6b>¶
有上下然後禮義有所錯(言咸卦之義也凡序卦/所明非易之緼也蓋因)¶
(卦之次託以明義咸柔上而剛下感應以相與夫婦之象莫美/乎斯人倫之道莫大乎夫婦故夫子殷勤深述其義以崇人倫)¶
(之始而不係之於離也先儒以乾至離爲上經天道也咸至未/濟爲下經人事也夫易六畫成卦三材必備錯綜天人以效變)¶
(化豈有天道人事偏於上下哉/斯蓋守文而不求義失之逺矣)夫婦之道不可以不¶
久也故受之以&KR0106;&KR0106;者久也物不可以久¶
居其所故受之以遯遯者退也(夫婦之道以&KR0106;/爲貴而物之所)¶
(居不可以&KR0106;冝與丗/升䧏有時而遯也)物不可以終遯(遯君子以逺小人/遯而後亨何可終)¶
(邪則小人遂陵/君子日消也)故受之以大壯(陽盛隂消/君子道勝)物不可¶
以終壯故受之以&KR0051;(&KR0051;以柔/而進也)&KR0051;者進也(雖以柔/而進要)¶
(是進/也)進必有所傷故受之以明夷(日中則昃/月盈則食)¶
<pb:KR1a0006_SBCK_009-7a>¶
夷者傷也傷於外者必反於家故受之以¶
家人(傷於外必/反脩諸内)家道窮必乖(室家至親過在失節故/家人之義雖嚴與敬樂)¶
(勝則流禮勝則離家/人尚嚴其敝必乖也)故受之以睽睽者乖也乖必¶
有難故受之以蹇蹇者難也物不可終難¶
故受之以&KR0281;&KR0281;者緩也緩必有所失故受¶
之以損損而不已必益故受之以益益而¶
不已必決(益而不已則/盈故必決也)故受之以夬夬者決也¶
決必有遇(以正決邪必/有嘉遇也)故受之以姤姤者遇也¶
物相遇而後聚故受之以萃萃者聚也聚¶
而上者謂之升故受之以升升而不已必¶
<pb:KR1a0006_SBCK_009-7b>¶
困故受之以困困乎上者必反下故受之¶
以井井道不可不革(井久則濁&KR0126;/宜革易其故)故受之以革¶
革物者莫若&KR0166;故受之以&KR0166;(革去故&KR0166;耴新旣/以去故則冝制噐)¶
(立法以治新也&KR0166;所以和濟/生物成新之噐也故耴象焉)主噐者莫若長子故¶
受之以震震者動也物不可以終動止之¶
故受之以艮艮者止也物不可以終止故¶
受之以漸漸者進也進必有所歸故受之¶
歸妹得其所歸者必大故受之以豐豐者¶
大也窮大者必失其居故受之以旅旅而¶
无所容故受之以巽(旅而无所容以/巽則得所入也)巽者入也¶
<pb:KR1a0006_SBCK_009-8a>¶
入而後&KR0003;之故受之以兊兊者&KR0003;也&KR0003;而¶
後散之故受之以渙(&KR0003;不可偏係/故冝散也)渙者離也(渙/者)¶
(&KR0036;暢而无所壅滯則殊&KR0208;/各肆而不反則遂乖離也)物不可以終離故受之¶
以節(夫事有其節則物之/所同守而不散越也)節而信之故受之以中¶
孚(孚信也旣已有節/則冝信以守之)有其信者必行之故受之¶
以小過(守其信者則失貞而不諒之/道而以信爲過故曰小過也)有過物者必濟¶
(行過乎㳟禮過乎儉可/以矯丗属俗有所濟也)故受之以旣濟物不可窮¶
也故受之以未濟終焉(有爲而能濟者以已窮物/者也物窮則乖功極則亂)¶
(其可濟乎故受/之以未濟也)¶
周易雜卦第十一(雜卦者雜糅衆卦錯綜其義/或以同相&KR0124;或以異相明也)¶
<pb:KR1a0006_SBCK_009-8b>¶
乾剛坤柔比樂師憂(雜比則樂/動衆則憂)臨觀之義或¶
與或求(以我臨物故曰與/物來觀我故曰求)屯見而不失其居(屯利建/侯君子)¶
(經綸之時雖見而磐/&KR0074;利貞不失其居也)&KR0041;雜而著(雜者未知所定也求&KR0036;其/&KR0041;則終得所定著定也)¶
震起也艮止也損益盛衰之始也(極損則益/極益則損)¶
大畜時也(因時而畜/故能大也)无妄災也(无&KR0301;之丗/&KR0301;則災也)萃聚¶
而升不來也(來還也方在上/升故不還也)謙輕而豫怠也(謙者/不自)¶
(重/也)噬嗑食也賁无色也(飾貴合衆/无定色也)兊見而巽伏¶
也(兊貴顯&KR0003;/巽貴卑退)隨无故也蠱則飭也(隨時之冝不繫/於故也隨則有)¶
(事受之以蠱飭整治也/蠱所以整治其事也)剥爛也(物熟則/剥落也)復反也&KR0051;晝¶
也明夷誅也(誅傷/也)井通而困相遇也(井物所通/用而不吝)¶
<pb:KR1a0006_SBCK_009-9a>¶
(也困安所遇/而不濫也)咸&KR0297;也(物之相應/莫&KR0297;乎咸)&KR0106;久也渙離也節¶
止也&KR0281;緩也蹇難也睽外也(相䟽/外也)家人內也¶
否泰反其䫫也大壯則止遯則退也(大正則/小人止)¶
(小人亨則/君子退)大有衆也同人親也革去故也&KR0166;¶
耴新也小過過也中孚信也豐多故也(髙/者)¶
(懼危滿者戒盈豐/大者多憂故也)親寡旅也(親寡故/&KR0009;旅也)離上而坎下¶
也(火炎上/水潤水)小畜寡也(不足以/兼濟也)履不處也(王弼云履卦/陽爻皆以不)¶
(處其位/爲吉也)需不進也(畏險而/止也)訟不親也大過顛也¶
(本未/弱也)遘遇也柔遇剛也漸女歸待男行也¶
(女從/男也)頥飬正也旣濟定也歸妹女之終也¶
<pb:KR1a0006_SBCK_009-9b>¶
(女終於/出嫁也)未濟男之窮也(剛柔失位其道/未濟故曰窮也)夬決也剛¶
決柔也君子道長小人道憂也(君子以決小人/長其道小人見)¶
(決去爲/深憂也)¶
周易卷第九¶
